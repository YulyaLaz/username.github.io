Вбережіть себе від підробки документів та шахрайський схем: реєструйте нерухоме майно на порталі Дія в кілька кліків

Продовжуємо цифровізацію країни. Відновили послугу з державної реєстрації прав на нерухоме майно на порталі Дія: <a href="https://diia.gov.ua/services/derzhavna-reyestaciya-prav-na-neruhome-majno">https://diia.gov.ua/services/derzhavna-reyestaciya-prav-na-neruhome-majno</a>
?Чому важливо реєструвати нерухомість
Реєстрація підтверджує, що саме ви – законний власник майна. Тому ніхто не зможе привласнити вашу нерухомість.
?Як цифровізація спростить реєстрацію нерухомості
Більшість нерухомого майна, яке існує в Україні, зареєстровано до 2013 року. Багато відомостей про нього зберігаються не в електронному реєстрі, а у паперовій формі в архівах регіональних бюро технічної інвентаризації. Під час повномасштабного російського вторгнення чимало таких архівів окупанти знищили або розікрали. І, відповідно, про ваше законне право на нерухомість держава може не знати. Завдяки реєстрації онлайн та внесенні даних в електронний реєстр українці зможуть зареєструвати майно безпечно та за кілька кліків.
Зараз послуга доступна для власників нерухомості Харкова та Чугуївського району Харківської області, Тернополя та Львівської області. Згодом перелік міст розшириться.
Послуга реалізована Міністерством цифрової трансформації спільно з Міністерство юстиції України за підтримки Програма EGAP Фонд Східна Європа, що фінансується урядом Швейцарії.